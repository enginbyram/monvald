---
layout: tag
title: Yerleşim yerleri
---

**Yerleşim yerleri**, *metropolleri*, *şehirler* ve *kentleri*, *kasaba ve köylerin* hepsini kapsar. Ayrıca *yapılar* da burada bulunur. Evren içerisindeki tüm toplumların yaşam için kullandıkları yerleri temsil eder.

## Gerçek dünya ekistiği evren içerisinde nasıl işler?  

**Ekistik**(veya **İmar planlaması**), kişilerin yaşadığı mekanların genelini kapsayan bilim dalıdır. Bu mekan kavramının içerisinde; bölgesel elemanlar, şehirler, toplum planları ve yaşam alanları da bulunabilir. Basitçe, toplum olarak yaşayan her canlı grubunun bulunduğu alanda ekistik bilim dalı mevcuttur.

Evren içerisinde ekistik kavramı basite indirgenerek, ancak orjinalinden de pek şaşılmayarak kullanılacaktır. Örnek vermek gerekirse, gerçek hayatta [Doxiadis](https://en.wikipedia.org/wiki/Constantinos_Apostolou_Doxiadis), kaos içerisinde yaşamamak için yaşam şeklimizi organize etmemiz gerektiğini düşünmüş ve *anthropos'dan (birey)* *ecumenopolis'e (global şehir)* kadar insan yerleşimlerini sıralamış ve planlamıştır.

Ancak Doxiadis'in oluşturduğu düzeni evrenimiz içerisinde uyguladığımızda sağlıklı bir sonuç elde edemeyiz. Bu nedenden ötürü bu tabloyla oynarak farklı ancak çok da acayip olmayan bir sistem ortaya çıkarabiliriz. Bu sistemde mezraya kadar olan yerleşkeleri yerleşim yerleri kategorisinde dallandırabiliriz. Ayrıca evrenimizin nüfusu pek de fazla olmamasından sebebiyetle popülasyon yapıları ile hafifçe oynayarak evren içerisinde belirli bir gerçeklik yakalayabiliriz. Böylece ortaya aşağıdaki gibi bir sonuç çıkacaktır:

|Tip|Popülasyon|
|-|-|
|Yapılar|0 - 40|
|Mezra ve koloni|41 - 250|
|Küçük mahalle veya köy|251 - 1.000|
|Kasaba|1.001 - 5.500|
|Kent|5.501 - 8.000|
|Polis veya şehir|8.000 - 20.000|
|Metropolis|20.001+|
{: .pagetable }


## Yerleşim yerleri kategorisine girmek için gerekenler
Yapılar, köyler, kasabalar, kentler ve şehirlerin hepsi yerleşim yerleri kategorisine girer. Onlar birer güvenli cep bölgeler olmakla birlikte maceracıların rahatlıkla dinlenebileceği, erzaklarını satın alabileceği ve yeni maceralar bulabileceği yerlerdir. Evren içerisinde dağınık olarak yüzlerce farklı yerleşim yeri bulunur. Bir yerin yerleşim yeri sayılabilmesi için aşağıda sıralanacak bütün koşulları sağlaması gerekir:

- En az bir kişinin o bölgede yaşaması (yukarıda bulunan tabloya göz atın).
- Hayali veya gerçek sınırları olması.
- Bir *bölgeden* küçük sınırları olması.
- Bu sınırlar içerisinde en az bir yapıya sahip olması (örnek olarak bir mesken veya bir ticari yapı).
-  Sıradan bir yer olmamalı, kendine has özellikleri ve karakteri olmalı.

Eğer yukarıda sıralanan bütün koşullar gerçekleşiyor ise bu lokasyon bir **yerleşim yeridir**.