---
layout: page
title: Monvald kronolojisi
description: Monvald tarihinin kronolojik bir akışı
toc: true
date: 2025-01-26

infobox-type: ""
---
Bu diyarda; zamansız efsanelerle iç içe geçen sihir, çatışma ve sakinleriyle harmanlanmış bir tarih vardır. Kozmosu şekillendiren ilkel güçlerden büyük medeniyetlerin yükselişine ve çöküşüne kadar bütün bu ansiklopedi eski çağların derinliklerine inerek hayret verici dünyanın özünü şekillendiren zaferleri ve trajedileri gün yüzüne çıkarır.

## İlkel tarih ve mitleri
**İlkel tarih**, ya da diğer adlarıyla **Zaman Öncesi**, **Doğum Evresi** veya **Prehistorik Çağ** sırasında bilinen bir tarih yoktur, sadece hurafeler ve sagalarla bilgi edinilebilir. Evrenin doğuşu, bilinen tanrıların yaratılışı ve materyal evrenin olgunlaşma süreci bu dönemde gerçekleşmiştir. Bu zaman takvimlerde yer almaz.

Evrenin yaratılışı [Işık]() ve [Hiçlik'in]() varlığıyla başladı. Bu iki ilkel güç sonsuz bir dansa tutulmuş gibi savaşırdı. Birbirlerine zıt doğaları, varlığın yapıtaşlarını—düzen ve kargaşayı; yaşam ve ölümü, yani [İlkelleri]() doğurdu. Ancak hiçbir zaman dengeyi sağlayamamışlardı. Işık ve Hiçlik'in çarpışması, [enerji]() selini serbest bıraktı ve yaratılış, ve yıkım döngüsünü harekete geçiren sonsuz bir girdabı beraberinde getirdi. Bu kaosun içerisinden bilince sahip ilk varlıklar, [Mecusiler]() ortaya çıktı. yoğun saf enerjiden oluşan Mecusiler Işık ve Hiçlik'in sonsuz gücünü içlerinde barındırmalarına rağmen, kökenlerinden gelen kaos, kargaşayı da beraberlerinde getirdi. Güçlü Mecusilerden [Neheril](), Hiçlik'in gücüne erişmek istedi. Bu gayeyle ilerlerken, Hiçlik'in taşıdığı makamı ondan çaldı ve onun bir [avatarı](), amansız hükmün alameti oldu.

---
### Üç diyarın dengesi ve sonsuz bir deniz
Neheril'in açlığı [titanları]() doğurdu. Kaosun tohumlarını yaymak için yaratılmışlardı. Yaşadıkları yer de aynı onların eseri gibi harap ve mahvolmuştu. Adı da [Orcus'du]().

İlkler—varlığın ilk çocukları, yaşamın ilk tohumunu atmaktan geri kalmamış ve karanlığın yayılmasına karşı durmuşlardı. Tohumlar nerelere saçıldıysa, oralarda [Hayat Ağacı]() çıkmaya başladı ve meyveleri de [materyal evrene]() güç ve sağlık verdi.

Uhrevi gölgelerde var olan iblisler her daim ışığa düşman kesilmek için hazırda bekliyordu. Zayıf ve hasta bir güneşin altında doğmuşlardı. [Carcosa'yı]() kaymaktaşı gibi bir taştan tırnaklarıyla kazıyarak yarattılar. Şehir olmayan bir şehir, volkancamı kulelerin kokuşmuş kumlu gökdiyarı delip geçtiği, gölgeleri canlıymış gibi sürekli hareket eden bir yerdi. Burada, zaman geçmekte tereddüt eder, biraz ilerledikten sonra iki adım geriye doğru düşerdi. Kara güneş ise bu sonsuz dansa acırcasına göz dikerdi. Burası ölümlüler için bir diyar değildi. Deliliğin ve hırsın, labirent gibi 9 katmanlı bu diyarda can bulduğu korkunç bir hapishaneydi.

Buna karşılık olarak Mecusiler [Arkadya'yı]() tasarladı. İdrak kabiliyetinin sınırlarında ilerleyen saf aura, tüm çıplaklığıyla göz önündeydi artık. Yasalara gerek yoktu burada, kaos yoktu; sadece saflık vardı.

Bu iki zıtlık, birbirlerine karşı duydukları düşmanlık materyal evrenin kendisine bir tehditti.

Materyal evrenin dengede kalmasını sağlamak [Astral Deniz'e]() düşüyordu. O, Arkadya ve Carcosa'yı birbirinden ayrı tutan bir bariyer göreviyle kutsanmışsa da; bu iki büyük zıtlığın varlığı bile deniz üzerinde aşınmalara sebep olmuştu. İlk önce küçük çatlaklar olarak başladı ve büyüyerek [Karaderinlik]() adı verilen yeraltı bölgesinin oluşmasına sebep oldu. Karaderinlik'in en ücra köşelerinde ise bu çatlaklardan kapılar oluşmaya başladı. Kapılar ise gitgide tünellere dönüştü. Astral deniz bu boşluklardan akarak akarsular oluşturmaktan geri kalmadı. [Sytx Nehri]() böylece beliriverdi. Bitmek bilmeyen akıntılarıyla materyal evrende kül olmuş yangınları tekrar alevlendirdi—ve antik sonsuz savaş tekrar başladı.

---
### İkinci Diyarsavaşı
Bu kargaşanın ortasında, Carcosa'nın [iblis lordlarından]() [Baal](), eşi benzeri olmayan bir vahşet ordusu [Kızıl Lejyon'u]() kurdu. Carcosa'nın feryatları artık tüm evrende duyulabilecekti. Savaşa yeni bir taraf daha katılmıştı. Mecusiler, titanlar ve iblis sürüleri arasındaki çarpışma bir yıkım senfonisi haline geldi, dünyaları yeniden şekillendirip sayısız hayatı söndürdü. Savaş, Neheril’in yok oluşuyla sonuçlandı. Onun güçlü olan özü, imkansız güçlerle dolu kudretli [artifaklara]() bölündü. Bu yadigarların çoğu; yeni yaratımlar dokuyup, parçalanmış boyutları iyileştirmek için kullanan mecusilere emanet edildi. Ancak çoğu gizli kaldı ve materyal evrene serpiştirildi; onlar gizlenmiş ve bir daha asla bulunmaması için basbayağı saklanmıştı. [İblis prensleri](), güce doyumsuz özleriyle kalıntıları ele geçirmek için aramayı bırakmadılar.

Göklerdeki savaşın yankıları hiçbir zaman dinmedi; astral denizin akıntılardaki fısıltılar, hayat ağaçları’nın rüzgarda dans etmesi, materyal evrende öten kuşlar ve bu savaşın sonucu ortaya çıkan yeni yetme çift bacaklılar; yeni dünyalar yükselip düşerken bile, Işık ve Hiçlik’in ayakizleri, diyarın dokusuna işlenmişti. Artık cenneti sarsan feryatlar susmuş, yerini yaşamın güzel kokulu meyveleri—kuşlar, böcekler, insansılar ve onların garip davranışları almıştı.
## Kahramanlar Çağı
**Kahramanlar Çağı**, MÖ 10.000 yıllarında bir grup insanın [Cengaverin Kolu'ndan]() yürüyerek geçmesiyle başlar. Belki binlerce küçük kabileler kuran insanların kıtaya yerleşmesiyle Kahramanlar Çağı başlamıştır.

Bazı büyük [insan]() ailelerinin dedeleri bu çağda yaşadığı söylenir: [Royne hanesinin]() kurucusu, batının [Şimşek Dalair'i](); [Beni Gafait hanesinin]() kurucusu, [Kum'un Tidas'ı](); [Alaraic hanesinin]() kurucusu [Korsankral Thedon]().

### İlk Göç


## Milattan önce

### Ejder Çağı

### Büyük Savaşlar

## Milattan sonra

