---
layout: page
title: Monvald kronolojisi
description: Monvald tarihinin kronolojik bir akışı
toc: true
date: 26-01-2025
---
Bu diyarda; zamansız efsanelerle iç içe geçen sihir, çatışma ve sakinleriyle harmanlanmış bir tarih vardır. Kozmosu şekillendiren ilkel güçlerden büyük medeniyetlerin yükselişine ve çöküşüne kadar bütün bu ansiklopedi eski çağların derinliklerine inerek hayret verici dünyanın özünü şekillendiren zaferleri ve trajedileri gün yüzüne çıkarır.
## İlkel tarih ve mitleri
İlkel tarih, ya da diğer adlarıyla Zaman Öncesi, Doğum Evresi veya Prehistorik Çağ sırasında bilinen bir tarih yoktur, sadece hurafeler ve sagalarla bilgi edinilebilir. Evrenin doğuşu, bilinen tanrıların yaratılışı ve materyal evrenin olgunlaşma süreci bu dönemde gerçekleşmiştir. Bu zaman takvimlerde yer almaz.

Evrenin yaratılışı [Işık]() ve [Hiçlik'in]() varlığıyla başladı. Bu iki ilkel güç sonsuz bir dansa tutulmuş gibi savaşır dururdu. Birbirlerine zıt doğaları, varlığın yapıtaşlarını—düzen ve kargaşa; yaşam ve ölümü, yani [İlkelleri]() doğurdu. Fakat armoni, onların hiçbir zaman kaderi olmamıştı. Işık ve Hiçlik'in çarpışması, [enerji]() selini serbest bıraktı ve yaratılış; ve yıkım döngüsünü harekete geçiren sonsuz bir girdabı beraberinde getirdi. Bu kaosun içerisinden ilk bilince sahip varlıklar, [Mecusiler]() ortaya çıktı. yoğun saf enerjiden—bazıları bunlara [evrenruhu]() da der, oluşan Mecusiler Işık ve Hiçlik'in sonsuz gücünü içlerinde barındırıyorlardıysa da, kökenlerinden gelen kaos kargaşayı da beraberlerinde getirdi. Güçlü Mecusilerden [Neheril](), Hiçlik'in gücüne erişmek istedi. Bu gayeyle ilerleyen Neheril, Hiçlik'in taşıdığı makamı ondan çaldı ve Hiçlik'in bir [avatarı](), amansız hükmün alameti oldu.

---

Neheril'in açlığı [titanları]() doğurdu. Kaosun tohumlarını yaymak için yaratılmışlardı. Yaşadıkları yer de aynı onların eseri gibi harap ve mahvolmuştu. Adı da [Orcus'du](). İlkler—varlığın ilk çocukları, yaşamın ilk tohumunu atmaktan geri kalmamış ve karanlığın yayılmasına karşı durmuşlardı. Tohumlar nerelere saçıldıysa, oralarda [Hayat Ağacı]() çıkmaya başladı ve meyveleri de [materyal evrene]() güç ve sağlık verdi. Ancak yaratılış hiçbir zaman rekabetsiz değildi.

Uhrevi gölgelerde var olan iblisler her daim ışığa düşman kesilmek için hazırda bekliyordu. Zayıf ve hasta bir güneşin altında belli belirsiz seçilebiliyordu. [Carcosa'yı]() kaymaktaşı gibi bir taştan tırnaklarıyla kazıyarak yarattılar. Şehir olmayan bir şehir, volkancamı kulelerin kokuşmuş kumlu gökdiyarı delip geçtiği, gölgeler canlıymış gibi sürekli hareket ettiği bir yerdi. Burada, zaman geçmekte tereddüt eder, biraz ilerledikten sonra iki adım geriye doğru düşerdi. Kara güneş ise bu sonsuz dansa acırcasına göz dikerdi. Burası ölümlüler için bir diyar değildi. Deliliğin ve hırsın, labirent gibi 9 katmanlı bu diyarda can bulduğu korkunç bir hapishaneydi.

Buna karşılık olarak Mecusiler [Arkadya'yı]() tasarladı. İdrak kabiliyetinin sınırlarında bir balerin edasıyla dans eden saf aura, tüm çıplaklığıyla göz önündeydi artık. Yasalara gerek yoktu burada, kaos yoktu; sadece saflık vardı. Bu iki zıtlık, birbirlerine karşı duydukları düşmanlık materyal evrenin kendisine bir tehditti.

Materyal evrenin dengede kalmasını sağlamak [Astral Deniz'e]() düşüyordu. O, Arkadya ve Carcosa'yı birbirinden ayrı tutan bir bariyer göreviyle kutsanmışsa da; bu iki büyük zıtlığın varlığı bile deniz üzerinde aşınmalara sebep olmuştu. İlk önce küçük çatlaklar olarak başladı ve büyüyerek [Karaderinlik]() adı verilen yeraltı bölgesinin oluşmasına sebep oldu. Karaderinlik'in en ücra köşelerinde ise bu çatlaklardan kapılar oluşmaya başladı. Kapılar ise gitgide tünellere dönüştü. Astral deniz bu boşluklardan akarak akarsular oluşturmaktan geri kalmadı. [Sytx Nehri]() böylece beliriverdi. Bitmek bilmeyen akıntılarıyla materyal evrende kül olmuş yangınları tekrar alevlendirdi—ve antik sonsuz savaş tekrar başladı.

---

Bu kargaşanın ortasında, Carcosa'nın [iblis lordlarından]() [Baal](), eşi benzeri olmayan bir vahşet ordusu [Kızıl Lejyon'u]() kurdu. Carcosa'nın feryatları artık tüm evrende duyulabilecekti. Savaşa yeni bir taraf daha katılmıştı. Mecusiler, titanlar ve iblis sürüleri arasındaki çarpışma bir yıkım senfonisi haline geldi, dünyaları yeniden şekillendirip sayısız hayatı söndürdü. Savaş, Neheril’in yok oluşuyla sonuçlandı. Onun güçlü olan özü, imkansız güçlerle dolu kudretli [artifaklara]() bölündü. Bu yadigarların çoğu; yeni yaratımlar dokuyup, parçalanmış boyutları iyileştirmek için kullanan mecusilere emanet edildi. Ancak çoğu gizli kaldı ve materyal evrene serpiştirildi; onlar gizlenmiş ve bir daha asla bulunmaması için basbayağı saklanmıştı. [İblis prensleri](), güce doyumsuz özleriyle kalıntıları ele geçirmek için aramayı bırakmadılar.

Göklerdeki savaşın yankıları hiçbir zaman dinmedi; astral denizin akıntılardaki fısıltılar, hayat ağaçları’nın rüzgarda dans etmesi, materyal evrende öten kuşlar ve bu savaşın sonucu ortaya çıkan yeni yetme çift bacaklılar; yeni dünyalar yükselip düşerken bile, Işık ve Hiçlik’in ayakizleri, diyarın dokusuna işlenmişti. Artık cenneti sarsan feryatlar susmuş, yerini yaşamın güzel kokulu meyveleri—kuşlar, böcekler, insansılar ve onların garip davranışları almıştı.
## Kahramanlar Çağı
[Monvald]() kıtasındaki en kayıtlar, buranın en eski vatandaşları olan [cüceler]() tarafından tutulmuştu. Onlar, insanlar bile buraya gelmeden önce dağların altını kazardı ve yer-üstünde gezen periler ve diğer efsanevi varlıklardan haberdar değillerdi. Ancak onların kayıtlarında Monvald'ın kendisiyle alakalı bir cümle bile yoktu. Dış dünyayı umursamamış, sadece daha da derinlere doğru kazmışlardı. İlk tarihi kayıtlar buraya göç eden [elfler]() tarafından düzgünce tutulmuştu, çünkü onlardan önce gelen [insanlar]() da cücelerden öğrendikleri rünlerle taşları kazıyordu. 

Kahramanlar Çağı, MÖ 10.000 yıllarında bir grup insanın [Cengaverin Kolu'ndan]() yürüyerek geçmesiyle başlar. Ellerindeki bronz kılıç ve mızraklarla akın eden insanlar, karşılarında duran perilere kıyasla teknolojik olarak daha gelişmişlerdi. Büyü, insanlar için büyük bir tehdit olsa da onları durdurmaya yetmedi, ve gittikçe daha da derinlere doğru akın ederek yüzlerce kabile kurdular.

---

Cücelerle tanıştılar. Onlardan bir şeyler öğrendiler. İnsanlarla aşık atamayan periler anlaşma yaptılar. Birlikte yaşamaya başladılar. İnsanlar doğaya inanmaya başladı ve ormanları perilere bıraktı. Karşılığında periler de insanları büyüyle tanıştırdı.

### İlk Göç

İnsanlar artık Monvald'ın her yerindeydi. Şimdi sıra, kendi aralarındaki savaşlara geldi.

Her yerde küçük beylikler kurulmaya başladı. Tarihin ilk merkezleri ortaya çıktı. Ayrıca *İpek yolu* gibi bir yol doğudan batıya yavaş yavaş şekillenmeye başladı.

## Milattan önce

### Ejder Çağı

Uzaklarda bir yerde bir volkan patladı. Bu volkanın patlama sesi tüm Monvald'da duyuldu. Patlamayla birlikte ise büyük kükreyişler duyuldu. Volkanın içerisinde yaşayan ejderler artık özgürdü. Ejderha tehlikesi gerçekti.

Yeryüzünü tehdit eden ejderhalar, insanlar için bir problemdi. Aynı zamanda, yeraltına in yapan ve değerli madenleri toplayan ejderler de cüceler için bir problem olmuştu. Ortak bir düşmana sahip olduklarında birbirlerine yakınlaşmaya başladılar.

### Büyük Savaşlar

## Milattan sonra

