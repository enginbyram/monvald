---
layout: page
title: Büyü
description: Monvald'da büyü hakkında genel detaylar
toc: true
date: 12-07-2023
---
**Büyü**, **Enerji** veya **Aura**; bireylerin istenen sonuçları elde etmek için dünyanın enerjisini manipüle etme yeteneğine denir. Büyünün temelinde saf enerji veya saf büyü dediğimiz aura yatar.
## Saf enerji
Diyarı çevreleyen saf büyü, alemlerin uhrevi özüdür. Yaratılışın sırlarıyla dolu esrarengiz bir cazibeyle kaplıdır. Özünde ilkel kaosun zerreleri ve varoluşumuzun sözsüz ilkeleri barınırken; kendisi ise kozmosu saran anlaşılmaz gizemlerin gayet 1bir tanığı durumundadır. Diyarın her tarafını saran bu güç, zavallı bir çakıldan [cenneti](Elysium ) sarsan göksel devasamsılara kadar spektral aurasıyla alemlerin her köşesinde barınır, her nesnenin içerisinde bulunur. O, kendini sınırsız formlarda tezahür eder. O, bütün *büyü* adını verdiğimiz gücün temelidir. Evrende yer alan bütün mekanizmaların enerji gücüdür. [Kantaşı](/nesneler/Kantaşı) kullanarak cansız varlıklar hareket ettirilebilir, uçması imkansız araçlar uçurulabilir. Ayrıca bazı şehirleri ışıklandıran enerjinin kaynağıdır.
Bu enerjinin katıksız büyüklüğü, onu, fanilerin çok da kolay idrak edemeyeceği fırtınalı bir sel gibi gösterir. Onun güvenilmez doğası, evrenin temelini oluşturan gölgelenmiş gerçekleri çözümlemeyi, samimi ilişkiler kurmayı gerektirir.

İdrak kabiliyetinin sınırlarında balerin edasıyla dans eden saf aura, muhteşem potansiyeline dair ipuçlarını bizden saklar. Lakin bu ipuçları, aynı zamanda onun baştan çıkarıcı ve bazen de haince tabir edebileceğimiz semender türküleridir. Fanilerin sebatleri veya azimleri her ne seviyede olursa olsun, bu enerjiye ulaşmak için atılan her adım, onların felâket tellalı olacak uçuruma yaklaştıran güvenilmez bir labirentin içine çekecektir.
Yalnızca derin idrakın ve engin ilimin sahibi gözüpek birkaç kimse bu enerjinin dipsiz derinliklerine inmeye teşebbüs etmelidir. Bunlar ise girift bir ağın birer dokumacıları, muazzam gücün birer efendileri olacaklardır. Emin olun, böylesine küstahlık son derece dikkatli olmayı da gerektirir. Ancak saf büyünün özü olan dizginlenemez fırtına, gafilleri, ruhani kaos girdabında korkunç bir tuzağa düşürerek, gaflete düşenleri tüketmekle tehdit eder.
Dünyamızın aynı zamanda özü olan bu enerji, Akıl almaz yaratılışın anahtarını elinde tutar. Karanlığını keşfetmeye cesaret edenleri girdabına çağırır, ruhlarını uğursuz pençesine hapsederken hayal edilemez bir güç vaat eder.
## Arkan sanatı
Arkan büyüleri, büyü aleminin pek cazibeli bir tarafıdır. Bu sanatı icra edenler, diyarın içinde bulunan enerjinin kanalize edilmiş halini kullananlardır. Bu esrarengiz dünyada ilerleyenlere, kendi dallarına göre farklı adlar takılsa da, genellikle [büyücü](büyücü) denir.
Arkan büyüsü, aynı zamanda bir sanat olarak da hitap edilir. Kaosun ta kendisi olarak tabir edebileceğimiz enerjinin dizginlenmiş halidir. Kökeni, bilinmeyen eller tarafından örülmüş [Büyükumaşı'dır](Büyükumaşı). Eski sözler, el hareketleri ve çeşitli objeler ile gereken adımları kusursuz bir şekilde taklit etmek büyükumaşını, ve bu sayede gerçekliği istenilen şekilde manipüle etmeye yarar.

Büyücülerin bu alandaki yolculuğu boğucu bir bağlılık ve boyun eğmez bir kararlılıkla doludur. Yalnızca gereken hareketleri ve tonlamaları kusursuz şekilde gerçekleştirebilenler, bu esrarlı kudretin uykuda olan gücüne erişebilir. Onlar; irfan sahibi olma umuduyla bilginin dipsiz derinliklerine inmeye teşebbüs edenlerdir. Büyükumaşı adı verilen bu uçurumun şifreli sırlarını çözmek için onunla bir birliktelik kurarlar, ve yaptıkları her sihirle birlikte, fani idrakın sınırlarını zorlayan bir şekilde kumaşın ipliklerini çekerek onu manipüle ederler. Böylece kumaşın dokumasını az da olsa değiştirerek gerçekliği tekrar örmüş olurlar.
### Büyükumaşına erişimin yolları
Büyükumaşı varoluşun ilk zamanlarından beri akarken, onu keşfedenler zaman içerisinde, onunla iletişim kurmanın farklı yollarını keşfettiler. Bu yollardan bazılarını kullanmak için doğuştan yetenekli olmak gerekir, bazıları ise ustalıkla, bazıları ise sonradan edinilebilir:
-   **[Büyücülük](Büyücü )**: Büyükumaşı'na erişimin en bilinen yoludur. Bu kimseler kendilerini ilimin ve irfanın zorlu yolculuğuna adamış kimselerdir.
-   **[Efsuncular](Efsuncu )**: Onlar arkan sanatını özlerinde hisseden kişilerdir. Bilge büyücülerin başa koyduğu uzun yolculuğun aksine onlar bu mistik örgüye doğuştan bağlı olan kişilerdir.
-   **[Falcılık](Falcı )**: [Karaderinlik'den](Orcus ) gelen güçlü varlıkların ve hatta [Mürver Olanlar'ın](Mürver_Olanlar ) himayesi altına girerek gizli güçlere erişim sağlarlar. Bu hamilik, falcılara, başka türlü kendilerine kapalı olacak olan gizli kudretin anahtarı olur.
-   **[Büyülü eşyalar](Büyülü_eşya )**: Hem arkan hem de ilahi enerjiler eşyaların içine işlenebilir. Çoğunlukla başbüyücüler, cadılar veya direkt güçlü antik varlıklar tarafından yaratılan bu eşyalar yadigâr veya artifaklar olarak bilinir.
-   **[Rünler](Rün )**: Aynı parşömenlere yazarak büyü işlemeye benzeyen rün taşları (bu işleme de "rünleme" denir), derinlerde yaşayan [cüceler](Cüce ) tarafından üretilmiştir.
-   **[Kantaşı](Kantaşı )**: Karaderinlik'in devasa yarıklarında bulunan büyüleyici, koyu kırmızı parıltı yayan olağanüstü bir taştır. Doğal olarak saf enerji ile aşılanmıştır. İçerisinde depolanmış enerji ile şehirler ışıklandırılır, büyülü nesneler hayat bulur.
-   **[Simya](Simya )**: Dünyada bulunan materyalleri harmanlayarak içlerindeki gizli enerjiyi açığa çıkarmak veya yeni özellikler oluşturmaktır.
-   **[Okültizm](Okültizm )**: Okültizmin büyükumaşına erişme yolu statik evreni kullanmaktır, ritüeller yolu ile evrenin ve maddelerin öz güçlerini, sembolik güçlerini kullanarak doğa üstü efektler yaratmaktır.
### Ekolleri
Büyülerin işlevlerine göre kategorilere ayrılmasına *büyü ekolleri* denir. [Büyücüler](Büyücü ) bu ekolleri baz alarak büyülerini oluşturur. [Efsuncular](Efsuncu ), belirli bir ekolün büyülerinde uzmanlaşmayı seçerler; seçtikleri ekolün büyülerine diğerlerinden daha fazla çaba sarf ederler, fakat diğer ekollerde geride kalırlar.
-   [Muhafaza (Abjurasyon)](Muhafaza ): Koruyucu büyüleri barındıran ekoldür. Bu ekolden olanlara "[mecusî](mecusî )" denir.
-   [Tahavvül (Alterasyon)](Tahavvül ): Yaratıkların, maddelerin fiziksel veya enerjisel özelliklerini değiştiren ekoldür.
-   [Celb (Konjurasyon)](Celb ): Malzemeleri, yaratıkları veya objeleri bir yerden başka bir yere çağırmak için kullanılır. Bu ekolden olan sihirbazlara "[celbiz](celbiz )" denir.
-   [Kehanet (Divinasyon)](Kehanet ): Unutulmuş sırların öğrenilmesi, rüyaların yorumlanması, eleceğin tahmini gibi büyüleri içerir. Bu ekolden olan büyücülere "[kahin](kahin )" denir.
-   [Cezb (Büyüleme)](Cezb ): Başkalarının zihinlerini manipüle etmede uzmanlaşan ekoldür. Bu büyücülere "[cezip](cezip )" denir. [Roynar panteonlarına](Roynar_panteonları ) inananlara göre mekruh olarak değerlendirilir.
-   [Zuhur (Evokasyon)](Zuhur ): Görünüşte yokta var edilen etkiler olarak görülse de [büyükumaşındaki](Büyükumaşı ) enerjiyi direkt çekmeye yarayan bir ekoldür. Ateş, su gibi elementler oluşturulabilir. Bu büyücülere ekolün kendi adıyla "zuhur" denir.
-   [Kronomansi](Kronomansi ): Zaman içerisinde hareket etme ve zamanın manipülasyonu ile ilgilenen ekoldür. Bu ekolü idrak etmek neredeyse imkansız olduğundan çok nadir karşılaşılan bir ekoldür. Kullanıcılarının zamanla insani duygulardan arındığı söylenir, bu sebeple [Roynar panteonlarına](Roynar_panteonları ) inananlara göre mekruh olarak değerlendirilir.
## İlahi enerji
İlahi enerji veya kutsal büyü, [panteonlar](İnanç ) tarafından sağlanan büyü şeklidir. [Ruhbanlar](Ruhban ) ve [paladinler](Paladin ) seçtikleri panteondan aldıkları güç sayesinde büyü kullanırlar. Bahşedilen bu güç, bir tür ilahi, dua veya tapınma yoluyla elde edilir. Kullanıcılar arkan büyücüler gibi [büyükumaşını](Büyükumaşı ) kullanmazlar. Kutsal büyülerin kullanımı direkt veya indirekt olarak kullanıcının ibadeti anlamına gelir. Ancak kullanıcı, panteonunun mekruh veya günah olarak gördüğü şeyler için bu gücü kullanırsa, panteonu tarafından bu güce bir daha asla sahip olamama gibi birtakım ağır cezalara çarptırılabilir.
## Kanbüyüsü
Kanbüyüsü, kanı güç kaynağı olarak kullanan bir büyü türüdür. Kanbüyüsü uygulayan birine genellikle *kanbüyücüsü* veya *kanmecusîsi* denir. Kanbüyüsünün temelinde [vampirizm](Vampir ) yatar, ancak [vampir](vampir ) olmadan da kullanılabilir (fakat mental bozukluklara yol açabilir).
Kanbüyücüleri, ritüellerini gerçekleştirmek için kan kullanırlar. Her kan farklıdır ve istenilen etkiyi yaratmak için doğru kombinasyonda kan gereklidir. Popüler inanışın aksine, kanbüyücüleri kan içmezler, herkes gibi normal yiyecekler tüketirler.
Bu ekol pek çok kişi tarafından karanlık ve unutulmuş olarak görülür. Çoğu yönden [karabüyü](karabüyü ) ile belirgin özellikleri paylaşır. Bu büyü ekolünün karabüyüden farkı, [gölgekumaşını](Gölgekumaşı ) kullanmak yerine canlıların kanlarında yatan enerjiyi çekmektir. Bu sayede kullanıcılar, karabüyünün kötü etkisini hissetmezler. Ancak çeşitli mental bozukluklara yol açtığı da görülmüştür.
### Vampirizm
Vampirler, kanla beslenen bir tür [hortlaktır](Hortlak ). Halka korku salan, hikayelere konu olmuş güçlü ölümsüzlerdir. Bir vampir yaşarken nasıl görünüyorsa vampirken de öyle görünür, ancak daha solgun bir cilde; ona yırtıcı bir görünüm veren sert ve vahşi yüz hatlarına (bazen de kırmızı gözlere) sahiptir. Aynalarda yansımaları yoktur ve gölgeleri bulunmaz. Onlar zevk-ü sefayı çok severler ve diğerleri tarafından ayıplanacak davranışlarda bulunmaktan kaçınmazlar.
Vampirler tabutlarına ve gömüldükleri alan sonsuza dek bağlıdır. Ayrıca, sarımsak ve onun kokusuna tahammül edemezler ve gönüllü olarak sarımsağın olduğu odalara girmek istemezler. Bir vampir herhangi bir [insansı](insansı ) canlının bütün yaşam enerjisini tükettiğinde yeni bir vampire dönüşür.
Vampirler tipik olarak güçlenmeyi ve dünyaya yayılarak ele geçirmeyi planlarlar.
## Karabüyü
Karabüyü, [gölgekumaşının](Gölgekumaşı ) uğursuz güçlerini ve [nekrotik enerjilerin](Yaşam_enerjisi ) (canlıların yaşam enerjisinin) manipülasyonu ile kullanılan yasaklanmış kadim bir ekoldür. Karabüyücüler olarak bilinen bu kullanıcılar, ölümün gücünü kullanarak korkunç senaryolara adım atarlar.
Karabüyü, ölü ve karanlıkla olan ilişkisi nedeniyle çoğu toplumda oldukça tabu veyahutta yasak olarak kabul edildiğini hatırlamak önemlidir. Bu büyüyü kucaklayanlar, yozlaşmayı ve potansiyel insanlıklarını kaybetmeyi göze alırlar. Karanlık tarafından tüketilme ile devasa güç arasındaki çizgi çok ince olduğundan, karabüyü aracılığıyla güç peşinde koşmak tehlikeli bir kumardır.